<!DOCTYPE html>
<html data-color-mode="light" data-dark-theme="dark" data-light-theme="light" lang="zh-CN">
<head>
    <meta content="text/html; charset=utf-8" http-equiv="content-type" />
    <meta name="viewport" content="width=device-width,initial-scale=1.0">
    <meta http-equiv="X-UA-Compatible" content="IE=edge">
    <link href='https://mirrors.sustech.edu.cn/cdnjs/ajax/libs/Primer/21.0.7/primer.css' rel='stylesheet' />
    
    <link rel="icon" href="https://avatars.githubusercontent.com/u/97146342?v=4"><script>
        let theme = localStorage.getItem("meek_theme") || "light";
        document.documentElement.setAttribute("data-color-mode", theme);
    </script>
<meta name="description" content="# 小学阶段（75篇）
## 詠鵝（唐 駱賓王）
鵝，鵝，鵝，曲項向天歌。">
<meta property="og:title" content="小初高 208 篇古诗文合辑">
<meta property="og:description" content="# 小学阶段（75篇）
## 詠鵝（唐 駱賓王）
鵝，鵝，鵝，曲項向天歌。">
<meta property="og:type" content="article">
<meta property="og:url" content="https://XiaoCoaiX.github.io/xcsweb.github.io/post/xiao-chu-gao-%20208%20-pian-gu-shi-wen-he-ji.html">
<meta property="og:image" content="https://avatars.githubusercontent.com/u/97146342?v=4">
<title>小初高 208 篇古诗文合辑</title>



</head>
<style>
body{box-sizing: border-box;min-width: 200px;max-width: 900px;margin: 20px auto;padding: 45px;font-size: 16px;font-family: sans-serif;line-height: 1.25;}
#header{display:flex;padding-bottom:8px;border-bottom: 1px solid var(--borderColor-muted, var(--color-border-muted));margin-bottom: 16px;}
#footer {margin-top:64px; text-align: center;font-size: small;}

</style>

<style>
.postTitle{margin: auto 0;font-size:40px;font-weight:bold;}
.title-right{display:flex;margin:auto 0 0 auto;}
.title-right .circle{padding: 14px 16px;margin-right:8px;}
#postBody{border-bottom: 1px solid var(--color-border-default);padding-bottom:36px;}
#postBody hr{height:2px;}
#cmButton{height:48px;margin-top:48px;}
#comments{margin-top:64px;}
.g-emoji{font-size:24px;}
@media (max-width: 600px) {
    body {padding: 8px;}
    .postTitle{font-size:24px;}
}

</style>




<body>
    <div id="header">
<h1 class="postTitle">小初高 208 篇古诗文合辑</h1>
<div class="title-right">
    <a href="https://XiaoCoaiX.github.io/xcsweb.github.io" id="buttonHome" class="btn btn-invisible circle" title="首页">
        <svg class="octicon" width="16" height="16">
            <path id="pathHome" fill-rule="evenodd"></path>
        </svg>
    </a>
    
    <a href="https://github.com/XiaoCoaiX/xcsweb.github.io/issues/10" target="_blank" class="btn btn-invisible circle" title="Issue">
        <svg class="octicon" width="16" height="16">
            <path id="pathIssue" fill-rule="evenodd"></path>
        </svg>
    </a>
    

    <a class="btn btn-invisible circle" onclick="modeSwitch();" title="切换主题">
        <svg class="octicon" width="16" height="16" >
            <path id="themeSwitch" fill-rule="evenodd"></path>
        </svg>
    </a>

</div>
</div>
    <div id="content">
<div class="markdown-body" id="postBody"><h1>小学阶段（75篇）</h1>
<h2>詠鵝（唐 駱賓王）</h2>
<p>鵝，鵝，鵝，曲項向天歌。<br>
白毛浮綠水，紅掌撥清波。</p>
<h2>春曉（唐 孟浩然）</h2>
<p>春眠不覺曉，處處聞啼鳥。<br>
夜來風雨聲，花落知多少。</p>
<h2>靜夜思（唐 李白）</h2>
<p>牀前明月光，疑似地上霜。<br>
舉頭望明月，低頭思故鄉。</p>
<h2>風（唐 李嶠）</h2>
<p>解落三秋葉，能開二月花。<br>
過江千尺浪，入竹萬竿斜。</p>
<h2>江南（漢樂府）</h2>
<p>江南可採蓮，蓮葉何田田。魚戲蓮葉間。<br>
魚戲蓮葉東，魚戲蓮葉西，魚戲蓮葉南，魚戲蓮葉北。</p>
<h2>詠柳（唐 賀知章）</h2>
<p>碧玉妝成一樹高，萬條垂下綠絲絛。<br>
不知細葉誰裁出，二月春風似剪刀。</p>
<h2>長歌行（漢樂府）</h2>
<p>青青園中葵，朝露待日晞。<br>
陽春佈德澤，萬物生光輝。<br>
常恐秋節至，焜黃華葉衰。<br>
百川東到海，何時復西歸。<br>
少壯不努力，老大徒傷悲。</p>
<h2>登鸛雀樓（唐 王之渙）</h2>
<p>白日依山盡，黃河入海流。<br>
欲窮千里目，更上一層樓。</p>
<h2>涼州詞（唐 王翰）</h2>
<p>葡萄美酒夜光杯，欲飲琵琶馬上催。<br>
醉臥沙場君莫笑，古來征戰幾人回。</p>
<h2>出塞（唐 王昌齡）</h2>
<p>秦時明月漢時關，萬里長征人未還。<br>
但使龍城飛將在，不教胡馬度陰山。</p>
<h2>芙蓉樓送辛漸（唐 王昌齡）</h2>
<p>寒雨連江夜入吳，平明送客楚山孤。<br>
洛陽親友如相問，一片冰心在玉壺。</p>
<h2>敕勒歌（北朝民歌）</h2>
<p>敕勒川，陰山下。<br>
天似穹廬，籠蓋四野。<br>
天蒼蒼，野茫茫，風吹草低見牛羊。</p>
<h2>回鄉偶書（唐 賀知章）</h2>
<p>少小離家老大回，鄉音無改鬢毛衰。<br>
兒童相見不相識，笑問客從何處來。</p>
<h2>涼州詞（唐 王之渙）</h2>
<p>黃河遠上白雲間，一片孤城萬仞山。<br>
羌笛何須怨楊柳，春風不度玉門關。</p>
<h2>鹿柴（王維）</h2>
<p>空山不見人，但聞人語響。<br>
返景入深林，復照青苔上。</p>
<h2>憫農 其一（唐 李紳）</h2>
<p>春種一粒粟，秋收萬顆子。<br>
四海無閒田，農夫猶餓死。</p>
<h2>憫農 其二（唐 李紳）</h2>
<p>鋤禾日當午，汗滴禾下土。<br>
誰知盤中餐，粒粒皆辛苦。</p>
<h2>送元二使安西（唐 王維）</h2>
<p>渭城朝雨浥輕塵，客舍青青柳色新。<br>
勸君更盡一杯酒，西出陽關無故人。</p>
<h2>九月九日憶山東兄弟（唐 王維）</h2>
<p>獨在異鄉爲異客，每逢佳節倍思親。<br>
遙知兄弟登高處，遍插茱萸少一人。</p>
<h2>古朗月行（唐 李白）</h2>
<p>小時不識月，呼作白玉盤。<br>
又疑瑤臺鏡，飛在青雲端。<br>
仙人垂兩足，桂樹何團團。<br>
白兔搗藥成，問言與誰餐。</p>
<h2>望廬山瀑布（唐 李白）</h2>
<p>日照香爐生紫煙，遙看瀑布掛前川。<br>
飛流直下三千尺，疑是銀河落九天。</p>
<h2>贈汪倫（唐 李白）</h2>
<p>李白乘舟將欲行，忽聞岸上踏歌聲。<br>
桃花潭水深千尺，不及汪倫送我情。</p>
<h2>春夜喜雨（唐 杜甫）</h2>
<p>好雨知時節，當春乃發生。<br>
隨風潛入夜，潤物細無聲。<br>
野徑雲俱黑，江船火獨明。<br>
曉看紅溼處，花重錦官城。</p>
<h2>絕句（唐 杜甫）</h2>
<p>遲日江山麗，春風花草香。<br>
泥融飛燕子，沙暖睡鴛鴦。</p>
<h2>黃鶴樓送孟浩然之廣陵（唐 李白）</h2>
<p>故人西辭黃鶴樓，煙花三月下揚州。<br>
孤帆遠影碧空盡，唯見長江天際流。</p>
<h2>早發白帝城（唐 李白）</h2>
<p>朝辭白帝彩雲間，千里江陵一日還。<br>
兩岸猿聲啼不住，輕舟已過萬重山。</p>
<h2>望天門山（唐 李白）</h2>
<p>天門中斷楚江開，碧水東流至此回。<br>
兩岸青山相對出，孤帆一片日邊來。</p>
<h2>別董大（唐 高適）</h2>
<p>千里黃雲白日曛，北風吹雁雪紛紛。<br>
莫愁前路無知己，天下誰人不識君。</p>
<h2>絕句（唐 杜甫）</h2>
<p>兩個黃鸝鳴翠柳，一行白鷺上青天。<br>
窗含西嶺千秋雪，門泊東吳萬里船。</p>
<h2>江畔獨步尋花 其五（唐 杜甫）</h2>
<p>黃師塔前江水東，春光懶困倚微風。<br>
桃花一簇開無主，可愛深紅愛淺紅？</p>
<h2>江雪（唐 柳宗元）</h2>
<p>千山鳥飛絕，萬徑人蹤滅。<br>
孤舟蓑笠翁，獨釣寒江雪。</p>
<h2>遊子吟（唐 孟郊）</h2>
<p>慈母手中線，遊子身上衣。<br>
臨行密密縫，意恐遲遲歸。<br>
誰言寸草心，報得三春暉。</p>
<h2>山行（唐 杜牧）</h2>
<p>遠上寒山石徑斜，白雲生處有人家。<br>
停車坐愛楓林晚，霜葉紅於二月花。</p>
<h2>清明（唐 杜牧）</h2>
<p>清明時節雨紛紛，路上行人慾斷魂。<br>
借問酒家何處有，牧童遙指杏花村</p>
<h2>早春呈水部張十八員外（唐 韓愈）</h2>
<p>天街小雨潤如酥，草色遙看近卻無。<br>
最是一年春好處，絕勝煙柳滿皇都。</p>
<h2>漁歌子（唐 張志和）</h2>
<p>西塞山前白鷺飛，桃花流水鱖魚肥。<br>
青箬笠，綠蓑衣，斜風細雨不須歸。</p>
<h2>望洞庭（唐 劉禹錫）</h2>
<p>湖光秋月兩相和，潭面無風鏡未磨。<br>
遙望洞庭山水翠，白銀盤裏一青螺</p>
<h2>浪淘沙（唐 劉禹錫）</h2>
<p>九曲黃河萬里沙，浪淘風簸自天涯。<br>
如今直上銀河去，同到牽牛織女家。</p>
<h2>楓橋夜泊（唐 張繼）</h2>
<p>月落烏啼霜滿天，江楓漁火對愁眠。<br>
姑蘇城外寒山寺，夜半鐘聲到客船。</p>
<h2>滁州西澗（唐 韋應物）</h2>
<p>獨憐幽草澗邊生，上有黃鸝深樹鳴。<br>
春潮帶雨晚來急，野渡無人舟自橫。</p>
<h2>塞下曲（唐 盧綸）</h2>
<p>月黑雁飛高，單于夜遁逃。<br>
欲將輕騎逐，大雪滿弓刀。</p>
<h2>賦得古原草送別（唐 白居易）</h2>
<p>離離原上草，一歲一枯榮。<br>
野火燒不盡，春風吹又生。<br>
遠芳侵古道，晴翠接荒城。<br>
又送王孫去，萋萋滿別情。</p>
<h2>池上（唐 白居易）</h2>
<p>小娃撐小艇，偷採白蓮回。<br>
不解藏蹤跡，浮萍一道開。</p>
<h2>憶江南（唐 白居易）</h2>
<p>江南好，風景舊曾諳。<br>
日出江花紅勝火，春來江水綠如藍，能不憶江南？</p>
<h2>小兒垂釣（唐 胡令能）</h2>
<p>蓬頭稚子學垂綸，側坐莓苔草映身。<br>
路人借問遙招手，怕得魚驚不應人。</p>
<h2>尋隱者不遇（唐 賈島）</h2>
<p>松下問童子，言師採藥去。<br>
只在此山中，雲深不知處。</p>
<h2>江南春（唐 杜牧）</h2>
<p>千里鶯啼綠映紅，水村山郭酒旗風。<br>
南朝四百八十寺，多少樓臺煙雨中。</p>
<h2>蜂（唐 羅隱）</h2>
<p>不論平地與山尖，無限風光盡被佔。<br>
採得百花成蜜後，爲誰辛苦爲誰甜。</p>
<h2>江上漁者（宋 范仲淹）</h2>
<p>江上往來人，但愛鱸魚美。<br>
君看一葉舟，出沒風波里。</p>
<h2>夏日絕句（宋 李清照）</h2>
<p>生當作人傑，死亦爲鬼雄。<br>
至今思項羽，不肯過江東。</p>
<h2>元日（宋 王安石）</h2>
<p>爆竹聲中一歲除，春風送暖入屠蘇。<br>
千門萬戶曈曈日，總把新桃換舊符。</p>
<h2>泊船瓜洲（宋 王安石）</h2>
<p>京口瓜洲一水間，鐘山只隔數重山。<br>
春風又綠江南岸，明月何時照我還。</p>
<h2>書湖陰先生壁（宋 王安石）</h2>
<p>茅檐長掃淨無苔，花木成畦手自栽。<br>
一水護田將綠繞，兩山排闥送青來。</p>
<h2>六月二十七日望湖樓醉書（宋 蘇軾）</h2>
<p>黑雲翻墨未遮山，白雨跳珠亂入船。<br>
卷地風來忽吹散，望湖樓下水如天。</p>
<h2>飲湖上初晴後雨（宋 蘇軾）</h2>
<p>水光瀲灩晴方好，山色空濛雨亦奇。<br>
欲把西湖比西子，淡妝濃抹總相宜。</p>
<h2>惠崇春江曉景（宋 蘇軾）</h2>
<p>竹外桃花三兩枝，春江水暖鴨先知。<br>
蔞蒿滿地蘆芽短，正是河豚欲上時。</p>
<h2>題西林壁（宋 蘇軾）</h2>
<p>橫看成嶺側成峯，遠近高低各不同。<br>
不識廬山真面目，只緣身在此山中。</p>
<h2>三衢道中（宋 曾几）</h2>
<p>梅子黃時日日晴，小溪泛盡卻山行。<br>
綠陰不減來時路，添得黃鸝四五聲。</p>
<h2>示兒（宋 陸游）</h2>
<p>死去元知萬事空，但悲不見九州同。<br>
王師北定中原日，家祭無忘告乃翁。</p>
<h2>秋夜將曉出籬門迎涼有感（宋 陸游）</h2>
<p>三萬裏河東入海，五千仞嶽上摩天。<br>
遺民淚盡胡塵裏，南望王師又一年。</p>
<h2>四時田園雜興 其一（宋 范成大）</h2>
<p>晝出耘田夜績麻，村莊兒女各當家。<br>
童孫未解供耕織，也傍桑陰學種瓜。</p>
<h2>四時田園雜興 其二（宋 范成大）</h2>
<p>梅子金黃杏子肥，麥花雪白菜花稀。<br>
日長籬落無人過，唯有蜻蜓蛺蝶飛。</p>
<h2>小池（宋 杨万里）</h2>
<p>泉眼無聲惜細流，樹陰照水愛晴柔。<br>
小荷纔露尖尖角，早有蜻蜓立上頭。</p>
<h2>曉出淨慈寺送林子方（宋 楊萬里）</h2>
<p>畢竟西湖六月中，風光不與四時同。<br>
接天蓮葉無窮碧，映日荷花別樣紅。</p>
<h2>春日（宋 朱熹）</h2>
<p>勝日尋芳泗水濱，無邊光景一時新。<br>
等閒識得東風面，萬紫千紅總是春。</p>
<h2>題臨安邸（宋 林升）</h2>
<p>山外青山樓外樓，西湖歌舞幾時休？<br>
暖風燻得遊人醉，直把杭州作汴州。</p>
<h2>遊園不值（宋 葉紹翁）</h2>
<p>應憐屐齒印蒼苔，小扣柴扉久不開。<br>
春色滿園關不住，一枝紅杏出牆來。</p>
<h2>觀書有感（宋 朱熹）</h2>
<p>半畝方塘一鑑開，天光雲影共徘徊。<br>
問渠那得清如許？爲有源頭活水來。</p>
<h2>鄉村四月（宋 翁卷）</h2>
<p>綠遍山原白滿川，子規聲裏雨如煙。<br>
鄉村四月閒人少，纔了蠶桑又插田。</p>
<h2>墨梅（元 王冕）</h2>
<p>我家洗硯池頭樹，朵朵花開淡墨痕。<br>
不要人誇好顏色，只留清氣滿乾坤。</p>
<h2>石灰吟（明 于謙）</h2>
<p>千錘萬鑿出深山，烈火焚燒若等閒。<br>
粉骨碎身渾不怕，要留清白在人間。</p>
<h2>己亥雜詩（清 龔自珍）</h2>
<p>九州生氣恃風雷，萬馬齊喑究可哀。<br>
我勸天公重抖擻，不拘一格降人才。</p>
<h2>村居（清 高鼎）</h2>
<p>草長鶯飛二月天，拂堤楊柳醉春煙。<br>
兒童散學歸來早，忙趁東風放紙鳶。</p>
<h2>所見（清 袁枚）</h2>
<p>牧童騎黃牛，歌聲振林樾。<br>
意欲捕鳴蟬，忽然閉口立。</p>
<h2>竹石（清 鄭燮）</h2>
<p>咬定青山不放鬆，立根原在破巖中。<br>
千磨萬擊還堅勁，任爾東西南北風。</p>
<h1>初中（61篇）</h1>
<h2>關雎（詩經）</h2>
<p>關關雎鳩，在河之洲。窈窕淑女，君子好逑。<br>
參差荇菜，左右流之。窈窕淑女，寤寐求之。<br>
求之不得，寤寐思服。悠哉悠哉，輾轉反側。<br>
參差荇菜，左右采之。窈窕淑女，琴瑟友之。<br>
參差荇菜，左右芼之。窈窕淑女，鐘鼓樂之。</p>
<h2>蒹葭（詩經）</h2>
<p>蒹葭蒼蒼，白露爲霜。所謂伊人，在水一方。溯洄從之，道阻且長。溯游從之，宛在水中央。<br>
蒹葭萋萋，白露未晞。所謂伊人，在水之湄。溯洄從之，道阻且躋。溯游從之，宛在水中坻。<br>
蒹葭采采，白露未已。所謂伊人，在水之涘。溯洄從之，道阻且右。溯游從之，宛在水中沚。</p>
<h2>觀滄海（兩漢 曹操）</h2>
<p>東臨碣石，以觀滄海。<br>
水何澹澹，山島竦峙。<br>
樹木從生，百草豐茂。<br>
秋風蕭瑟，洪波湧起。<br>
日月之行，若出其中。<br>
星漢燦爛，若出其裏。<br>
幸甚至哉，歌以詠志。</p>
<h2>飲酒（東晉 陶淵明）</h2>
<p>結廬在人境，而無車馬喧。<br>
問君何能爾，心遠地自偏。<br>
採菊東籬下，悠然見南山。<br>
山氣日夕佳，飛鳥相與還。<br>
此中有真意，欲辨已忘言。</p>
<h2>十五從軍征（漢樂府）</h2>
<p>十五從軍征，八十始得歸。<br>
道逢鄉里人，家中有阿誰？<br>
遙看是君家，宋百冢累累。<br>
兔從狗竇入，雉從梁上飛。<br>
中庭生旅穀，井上生旅葵。<br>
舂穀持作飯，採葵持作羹。<br>
羹飯一時熟，不知貽阿誰？<br>
出門向東看，淚落沾我衣。</p>
<h2>木蘭詞（北朝民歌）</h2>
<p>唧唧復唧唧，木蘭當戶織。不聞機杼聲，唯聞女嘆息。<br>
問女何所思，問女何所憶。女亦無所思，女亦無所憶。昨夜見軍帖，可汗大點兵，軍書十二卷，卷卷有爺名。阿爺無大兒，木蘭無長兄，願為市鞍馬，從此替爺征。<br>
東市買駿馬，西市買鞍韉，南市買轡頭，北市買長鞭。旦辭爺孃去，暮宿黃河邊，不聞爺孃喚女聲，但聞黃河流水鳴濺濺。旦辭黃河去，暮至黑山頭，不聞爺孃喚女聲，但聞燕山胡騎鳴啾啾。<br>
萬里赴戎機，關山度若飛。朔氣傳金柝，寒光照鐵衣。將軍百戰死，壯士十年歸。<br>
歸來見天子，天子坐明堂。策勳十二轉，賞賜百千強。可汗問所欲，木蘭不用尚書郎，願馳千里足，送兒還故鄉。<br>
爺孃聞女來，出郭相扶將。阿姊聞妹來，當戶理紅妝。小弟聞姊來，磨刀霍霍向豬羊。開我東閣門，坐我西閣床。脫我戰時袍，著我舊時裳。當窗理雲鬢，對鏡帖花黃。出門看火伴，火伴皆驚忙：同行十二年，不知木蘭是女郎。<br>
雄兔腳撲朔，雌兔眼迷離。雙兔傍地走，安能辨我是雄雌？</p>
<h2>送杜少府之任蜀州（唐 王勃）</h2>
<p>城闕輔三秦，風煙望五津。<br>
與君離別意，同是宦遊人。<br>
海內存知己，天涯若比鄰。<br>
無爲在歧路，兒女共沾巾。</p>
<h2>登幽州臺歌（唐 陳子昂）</h2>
<p>前不見古人、後不見來者。<br>
念天地之悠悠、獨愴然而涕下。</p>
<h2>次北固山下（唐 王灣）</h2>
<p>客路青山外、行舟綠水前。<br>
潮平兩岸闊、風正一帆懸。<br>
海日生殘夜、江春入舊年。<br>
鄉書何處達，歸雁洛陽邊。</p>
<h2>聞王昌齡左遷龍標遙有此寄（唐 李白）</h2>
<p>楊花落盡子規啼，聞道龍標過五溪。<br>
我寄愁心與明月，隨君直到夜郎西。</p>
<h2>使至塞上（唐 王維）</h2>
<p>單車欲問邊，屬國過居延。<br>
徵蓬出漢塞，歸雁入胡天。<br>
大漠孤煙直，長河落日圓。<br>
蕭關逢候騎，都護在燕然。</p>
<h2>行路難（唐 李白）</h2>
<p>金樽清酒斗十千，玉盤珍羞直萬錢。<br>
停杯投箸不能食，拔劍四顧心茫然。<br>
欲渡黃河冰塞川，將登太行雪滿山。<br>
閒來垂釣碧溪上，忽復乘舟夢日邊。<br>
行路難，行路難，多歧路，今安在。<br>
長風破浪會有時，直掛雲帆濟滄海。</p>
<h2>黃鶴樓（唐 崔顥）</h2>
<p>昔人已乘黃鶴去，此地空餘黃鶴樓。<br>
黃鶴一去不復返，白雲千載空悠悠。<br>
晴川歷歷漢陽樹，芳草萋萋鸚鵡洲。<br>
日暮鄉關何處是？煙波江上使人愁。</p>
<h2>望嶽（唐 杜甫）</h2>
<p>岱宗夫如何，齊魯青未了。<br>
造化鍾神秀，陰陽割昏曉。<br>
蕩胸生層雲，決眥入歸鳥。<br>
會當凌絕頂，一覽衆山小。</p>
<h2>春望（唐 杜甫）</h2>
<p>國破山河在，城春草木深。<br>
感時花濺淚，恨別鳥驚心。<br>
烽火連三月，家書抵萬金。<br>
白頭搔更短，渾欲不勝簪。</p>
<h2>茅屋爲秋風所破歌（唐 杜甫）</h2>
<p>八月秋高風怒號，卷我屋上三重茅。茅飛渡江灑江郊，高者掛罥長林梢，下者飄轉沉塘坳。<br>
南村群童欺我老無力，忍能對面為盜賊，公然抱茅入竹去。唇焦口燥呼不得，歸來倚杖自嘆息。<br>
俄頃風定雲墨色，秋天漠漠向昏黑。布衾多年冷似鐵，嬌兒惡臥踏里裂。床頭屋漏無乾處，雨腳如麻未斷絕。自經喪亂少睡眠，長夜沾濕何由徹?<br>
安得廣廈千萬間，大庇天下寒士俱歡顏，風雨不動安如山。嗚呼！何時眼前突兀見此屋，吾廬獨破受凍死亦足！</p>
<h2>白雪歌送武判官歸京（唐 岑參）</h2>
<p>北風捲地白草折，胡天八月即飛雪。<br>
忽如一夜春風來，千樹萬樹梨花開。<br>
散入珠簾濕羅幕，狐裘不暖錦衾薄。<br>
將軍角弓不得控，都護鐵衣冷難着。<br>
瀚海闌乾百丈冰，愁雲慘澹萬里凝。<br>
中軍置酒飲歸客，胡琴琵琶與羌笛。<br>
紛紛暮雪下轅門，風掣紅旗凍不翻。<br>
輪台東門送君去，去時雪滿天山路。<br>
山迴路轉不見君，雪上空留馬行處。</p>
<h2>酬樂天揚州初逢席上見贈（唐 劉禹錫）</h2>
<p>巴山楚水淒涼地，二十三年棄置身。<br>
懷舊空吟聞笛賦，到鄉翻似爛柯人。<br>
沉舟側畔千帆過，病樹前頭萬木春。<br>
今日聽君歌一曲，暫憑杯酒長精神。</p>
<h2>賣炭翁（唐 白居易）</h2>
<p>賣炭翁，伐薪燒炭南山中。<br>
滿面塵灰煙火色，兩鬢蒼蒼十指黑。<br>
賣炭得錢何所營？身上衣裳口中食。<br>
可憐身上衣正單，心憂炭賤願天寒。<br>
夜來城外一尺雪，曉駕炭車輾冰轍。<br>
牛困人飢日已高，市南門外泥中歇。<br>
翩翩兩騎來是誰？黃衣使者白衫兒。<br>
手把文書口稱敕，回車叱牛牽向北。<br>
一車炭，千餘斤，宮使驅將惜不得。<br>
半匹紅綃一丈綾，系向牛頭充炭直。</p>
<h2>錢塘湖春行（唐 白居易）</h2>
<p>孤山寺北賈亭西，水面初平雲腳低。<br>
幾處早鶯爭暖樹，誰家新燕啄春泥。<br>
亂花漸欲迷人眼，淺草才能沒馬蹄。<br>
最愛湖東行不足，綠楊陰裏白沙堤。</p>
<h2>雁門太守行（唐 李賀）</h2>
<p>黑雲壓城城欲摧，甲光向日金鱗開。<br>
角聲滿天秋色里，塞上燕脂凝夜紫。<br>
半卷紅旗臨易水，霜重鼓寒聲不起。<br>
報君黃金台上意，提攜玉龍爲君死！</p>
<h2>赤壁（唐 杜牧）</h2>
<p>折戟沉沙鐵未銷，自將磨洗認前朝。<br>
東風不與周郎便，銅雀春深鎖二喬。</p></div>
<div style="font-size:small;margin-top:8px;float:right;"></div>

<button class="btn btn-block" type="button" onclick="openComments()" id="cmButton">评论</button>
<div class="comments" id="comments"></div>

</div>
    <div id="footer"><div id="footer1">Copyright © <span id="copyrightYear"></span> <a href="https://XiaoCoaiX.github.io/xcsweb.github.io">晓吹的摆烂博客</a></div>
<div id="footer2">
    <span id="runday"></span><span>Powered by <a href="https://meekdai.com/Gmeek.html" target="_blank">Gmeek</a></span>
</div>

<script>
var now=new Date();
document.getElementById("copyrightYear").innerHTML=now.getFullYear();

if(""!=""){
    var startSite=new Date("");
    var diff=now.getTime()-startSite.getTime();
    var diffDay=Math.floor(diff/(1000*60*60*24));
    document.getElementById("runday").innerHTML="网站运行"+diffDay+"天"+" • ";
}
</script></div>
</body>
<script>
var IconList={'sun': 'M8 10.5a2.5 2.5 0 100-5 2.5 2.5 0 000 5zM8 12a4 4 0 100-8 4 4 0 000 8zM8 0a.75.75 0 01.75.75v1.5a.75.75 0 01-1.5 0V.75A.75.75 0 018 0zm0 13a.75.75 0 01.75.75v1.5a.75.75 0 01-1.5 0v-1.5A.75.75 0 018 13zM2.343 2.343a.75.75 0 011.061 0l1.06 1.061a.75.75 0 01-1.06 1.06l-1.06-1.06a.75.75 0 010-1.06zm9.193 9.193a.75.75 0 011.06 0l1.061 1.06a.75.75 0 01-1.06 1.061l-1.061-1.06a.75.75 0 010-1.061zM16 8a.75.75 0 01-.75.75h-1.5a.75.75 0 010-1.5h1.5A.75.75 0 0116 8zM3 8a.75.75 0 01-.75.75H.75a.75.75 0 010-1.5h1.5A.75.75 0 013 8zm10.657-5.657a.75.75 0 010 1.061l-1.061 1.06a.75.75 0 11-1.06-1.06l1.06-1.06a.75.75 0 011.06 0zm-9.193 9.193a.75.75 0 010 1.06l-1.06 1.061a.75.75 0 11-1.061-1.06l1.06-1.061a.75.75 0 011.061 0z', 'moon': 'M9.598 1.591a.75.75 0 01.785-.175 7 7 0 11-8.967 8.967.75.75 0 01.961-.96 5.5 5.5 0 007.046-7.046.75.75 0 01.175-.786zm1.616 1.945a7 7 0 01-7.678 7.678 5.5 5.5 0 107.678-7.678z', 'sync': 'M1.705 8.005a.75.75 0 0 1 .834.656 5.5 5.5 0 0 0 9.592 2.97l-1.204-1.204a.25.25 0 0 1 .177-.427h3.646a.25.25 0 0 1 .25.25v3.646a.25.25 0 0 1-.427.177l-1.38-1.38A7.002 7.002 0 0 1 1.05 8.84a.75.75 0 0 1 .656-.834ZM8 2.5a5.487 5.487 0 0 0-4.131 1.869l1.204 1.204A.25.25 0 0 1 4.896 6H1.25A.25.25 0 0 1 1 5.75V2.104a.25.25 0 0 1 .427-.177l1.38 1.38A7.002 7.002 0 0 1 14.95 7.16a.75.75 0 0 1-1.49.178A5.5 5.5 0 0 0 8 2.5Z', 'home': 'M6.906.664a1.749 1.749 0 0 1 2.187 0l5.25 4.2c.415.332.657.835.657 1.367v7.019A1.75 1.75 0 0 1 13.25 15h-3.5a.75.75 0 0 1-.75-.75V9H7v5.25a.75.75 0 0 1-.75.75h-3.5A1.75 1.75 0 0 1 1 13.25V6.23c0-.531.242-1.034.657-1.366l5.25-4.2Zm1.25 1.171a.25.25 0 0 0-.312 0l-5.25 4.2a.25.25 0 0 0-.094.196v7.019c0 .138.112.25.25.25H5.5V8.25a.75.75 0 0 1 .75-.75h3.5a.75.75 0 0 1 .75.75v5.25h2.75a.25.25 0 0 0 .25-.25V6.23a.25.25 0 0 0-.094-.195Z', 'github': 'M8 0c4.42 0 8 3.58 8 8a8.013 8.013 0 0 1-5.45 7.59c-.4.08-.55-.17-.55-.38 0-.27.01-1.13.01-2.2 0-.75-.25-1.23-.54-1.48 1.78-.2 3.65-.88 3.65-3.95 0-.88-.31-1.59-.82-2.15.08-.2.36-1.02-.08-2.12 0 0-.67-.22-2.2.82-.64-.18-1.32-.27-2-.27-.68 0-1.36.09-2 .27-1.53-1.03-2.2-.82-2.2-.82-.44 1.1-.16 1.92-.08 2.12-.51.56-.82 1.28-.82 2.15 0 3.06 1.86 3.75 3.64 3.95-.23.2-.44.55-.51 1.07-.46.21-1.61.55-2.33-.66-.15-.24-.6-.83-1.23-.82-.67.01-.27.38.01.53.34.19.73.9.82 1.13.16.45.68 1.31 2.69.94 0 .67.01 1.3.01 1.49 0 .21-.15.45-.55.38A7.995 7.995 0 0 1 0 8c0-4.42 3.58-8 8-8Z'};
var utterancesLoad=0;

let themeSettings={
    "dark": ["dark","moon","#00f0ff","dark-blue"],
    "light": ["light","sun","#ff5000","github-light"],
    "auto": ["auto","sync","","preferred-color-scheme"]
};
function changeTheme(mode, icon, color, utheme){
    document.documentElement.setAttribute("data-color-mode",mode);
    document.getElementById("themeSwitch").setAttribute("d",value=IconList[icon]);
    document.getElementById("themeSwitch").parentNode.style.color=color;
    if(utterancesLoad==1){utterancesTheme(utheme);}
}
function modeSwitch(){
    let currentMode=document.documentElement.getAttribute('data-color-mode');
    let newMode = currentMode === "light" ? "dark" : currentMode === "dark" ? "auto" : "light";
    localStorage.setItem("meek_theme", newMode);
    if(themeSettings[newMode]){
        changeTheme(...themeSettings[newMode]);
    }
}
function utterancesTheme(theme){
    const message={type:'set-theme',theme: theme};
    const iframe=document.getElementsByClassName('utterances-frame')[0];
    iframe.contentWindow.postMessage(message,'https://utteranc.es');
}
if(themeSettings[theme]){changeTheme(...themeSettings[theme]);}
console.log("\n %c Gmeek last https://github.com/Meekdai/Gmeek \n","padding:5px 0;background:#02d81d;color:#fff");
</script>

<script>
document.getElementById("pathHome").setAttribute("d",IconList["home"]);
document.getElementById("pathIssue").setAttribute("d",IconList["github"]);



function openComments(){
    cm=document.getElementById("comments");
    cmButton=document.getElementById("cmButton");
    cmButton.innerHTML="loading";
    span=document.createElement("span");
    span.setAttribute("class","AnimatedEllipsis");
    cmButton.appendChild(span);

    script=document.createElement("script");
    script.setAttribute("src","https://utteranc.es/client.js");
    script.setAttribute("repo","XiaoCoaiX/xcsweb.github.io");
    script.setAttribute("issue-term","title");
    
    if(localStorage.getItem("meek_theme")=="dark"){script.setAttribute("theme","dark-blue");}
    else if(localStorage.getItem("meek_theme")=="light") {script.setAttribute("theme","github-light");}
    else{script.setAttribute("theme","preferred-color-scheme");}
    
    script.setAttribute("crossorigin","anonymous");
    script.setAttribute("async","");
    cm.appendChild(script);

    int=self.setInterval("iFrameLoading()",200);
}

function iFrameLoading(){
    var utterances=document.getElementsByClassName('utterances');
    if(utterances.length==1){
        if(utterances[0].style.height!=""){
            utterancesLoad=1;
            int=window.clearInterval(int);
            document.getElementById("cmButton").style.display="none";
            console.log("utterances Load OK");
        }
    }
}



</script>


</html>
